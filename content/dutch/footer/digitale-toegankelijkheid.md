---
title: "Digitale toegankelijkheid"
date: 2021-11-09
slug: "digitale-toegankelijkheid"
url: "/nl/digitale-toegankelijkheid/"

---

Uit [onderzoeken](https://jeroenhulscher.nl/hoeveel-mensen-hebben-een-beperking/) blijkt dat er in Nederland tussen de 2.000.000 en 4.500.000 mensen zijn die op een bepaald moment een beperking hebben. Hierbij gaat het om ongeveer 500.000 mensen met een visuele beperking, ook ongeveer 500.000 mensen hebben een auditieve beperking. Daarnaast zijn er iets meer dan een miljoen mensen met een verstandelijke beperking en 1.6 miljoen mensen met een fysieke beperking. Ongeveer 800.000 mensen hebben dyslexie en er zijn ruim 1.5 miljoen mensen laaggeletterd. En dan zijn er nog 3 miljoen ouderen (65+).

## Waarom is dit nodig?

De inhoud van de webpagina moet in alle deze situaties nog steeds leesbaar en bruikbaar zijn. Mensen met functiebeperkingen passen webpagina’s aan om de content beter te kunnen waarnemen. Dat betekent bijvoorbeeld: tekst vergroten, afbeeldingen uitzetten of laten voorlezen, alle content van de pagina in 1 kolom tonen, sterk inzoomen, de pagina met alleen pijltoetsen van het toetsenbord bedienen en soms de pagina voorgelezen. Sommige gebruikers genereren lijsten met kopjes of links op de pagina om zo de inhoud van de pagina te scannen.

## Overlap met andere gebieden

Digitale toegankelijkheid heeft veel overlap met zoekmachineoptimalisatie (SEO), usability en optimalisatie van user-experience. Hier volgen enkele voorbeelden.

### Beter vindbaar door een zoekmachine

Gebruik je de juiste elementen voor de kopteksten? Komt de visuele structuur van de tekst overeen met de structuur van deze informatie in de HTML? Door middel van 'goede' kopjes laat je Google weten waar de pagina over gaat. Een blinde gebruiker genereert een lijst met kopjes om de inhoud van de pagina te scannen of sneller te navigeren.

### Beter vindbaar in afbeeldingen

Als je de logo's van je partners geen (goede) beschrijving geeft, komt je website niet in de zoekresultaten van de afbeeldingen als iemand op de naam van dat bedrijf zoekt. Goede beschrijvingen van logo's helpen niet allee een blinde persoon te begrijpen wat er staat, maar maken de spraakbediening mogelijk voor mensen die interactieve elementen op de pagina met stem activeren.

### Je website is te gebruiken in alle (extreme) situaties

Als alle interactieve elementen op je website met toetsenbord te gebruiken zijn (dus zonder muis), dan weet je zeker dat de website met een brede schaal van invoertechnologieën te bereiken is. Dit is belangrijk voor mensen die een krappe vliegtuigstoel zitten en de muis niet kunnen gebruiken, maar ook voor mensen met motorische beperkingen.

### Beter contrast staat voor beter leeservaring

Een goed contrast is belangrijk om prettig te kunnen lezen. De teksten worden herschaald en vergroot, bekeken op alle schermbreedtes. Hier wordt gekeken of de tekst niet buiten de container loopt waardoor het contrast verslechterd door bijvoorbeeld het verlies van de achtergrondkleur.

### Formulieren

De formulieren zijn technisch het moeilijkste onderdeel van elke website, waar regelmatig problemen voorkomen. Denk erbij aan de registratie- en loginformulier en alle stappen van het verkoopproces. Formulieren vormen vaak een grote barrière voor mensen met cognitieve en motorische beperkingen en blinde gebruikers. Het check-out proces moet intuïtief zijn, toegankelijk, makkelijk te begrijpen en te bedienen.

### Beter bedienbaar op mobiel en tablet

Een toegankelijke website werkt goed op alle schermbreedtes. Dit betekent dat alle interactieve elementen doen wat ze moeten doen en alle content is nog steeds beschikbaar voor alle gebruikers.

### De HTML-code is correct en werkend

De HTML-code van je website wordt door de onderzoeker gelezen. Potentiële fouten in de HTML kunnen parsefouten veroorzaken die de werking van je website kunnen storen.

Je website wordt uitgebreid handmatig getest op 50 succescriteria van de WCAG. Sommige succescriteria vallen uit in meer dan 20 punten. De beslisboom is vrij complex en groot en vraagt veel ervaring met het onderzoeken op dit gebied. Niet alles wat op het eerste gezicht ontoegankelijk lijkt, is inderdaad een probleem en lang niet elke oplossing gaat het probleem oplossen.
