---
title: "Moet mijn webwinkel voldoen aan de toegankelijkheidswet? (EAA)"
date: 2024-10-23
slug: "moet-mijn-webwinkel-voldoen-aan-de-toegankelijkheidswet-eaa"
categories: 
  - "eaa-voor-bedrijven"
tags: 
  - "eea"
description: "Moet jouw webwinkel voldoen aan de European Accessibility Act? Uitleg over EAA-verplichtingen, uitzonderingen en wat dit betekent voor webshops."
keywords:
  - eaa webwinkel
  - toegankelijkheidswet webshops
  - eaa verplichting e-commerce
---

## Moet mijn webwinkel voldoen aan de EAA?

In maart 2024 heeft de Eerste Kamer nieuwe wetgeving over digitale toegankelijkheid goedgekeurd. Deze regelgeving, gebaseerd op [de European Accessibility Act (EAA)](https://business.gov.nl/amendment/european-accessibility-act-products-services/), treedt op 28 juni 2025 in werking in alle lidstaten van de Europese Unie.

## Wat betekent de EAA voor Nederlandse bedrijven? 

Vanaf 2025 zijn commerciële bedrijven, naast (semi-)overheden, verplicht om digitale producten en diensten toegankelijk te maken voor consumenten in de Europese Unie. Deze wetgeving strekt zich uit tot websites, apps, betaalterminals, computers, smartphones, televisies, streamingdiensten en kaartautomaten.

## Welke bedrijven moeten voldoen? 

Je moet voldoen aan de EAA als je bedrijf aan een van de volgende criteria voldoet:

- - Je levert producten of diensten aan de overheid, zoals webdevelopment.

- - Je biedt essentiële of financiële diensten aan consumenten.

- - Je bedrijf heeft tien of meer medewerkers.

- - Je omzet bedraagt meer dan 2 miljoen euro per jaar.

Hoewel kleine bedrijven vrijgesteld zijn, moedigt de EAA hen toch aan om zoveel mogelijk toegankelijkheid na te streven.

## Wanneer moet je webwinkel voldoen? 

Producten of diensten die vóór 28 juni 2025 al op de markt waren, mogen nog vijf jaar in hun huidige vorm blijven bestaan, zolang er geen nieuwe functies of software-updates worden toegevoegd.

Beslisboom voor een bestaande webwinkel 

- - Levert je bedrijf aan de overheid of aan consumenten? -> Ja, je moet voldoen.

- - Heeft je bedrijf meer dan 10 medewerkers? -> Ja, je moet voldoen.

- - Bedraagt je jaaromzet meer dan 2 miljoen euro? -> Ja, je moet voldoen.

- - Bestaat je website al en zijn er geen grote herontwerpen gepland? -> Nee, je hebt nog tijd tot de volgende grote wijziging.

## Wat houdt naleving van de wet voor webwinkels in?

- - Laat je [website of app auditen](https://properaccess.nl/toegankelijkheidsonderzoek/) om toegankelijkheidsproblemen vast te stellen in een officieel rapport.

- - Maak een pagina op je website aan voor een “Toegankelijkheidsverklaring” en deel het rapport daar, zodat bezoekers weten dat je bezig bent met toegankelijkheid.

- - Verhelp de vastgestelde problemen binnen 36 maanden. Na deze drie jaar moet je een nieuw onderzoek laten uitvoeren om te voldoen aan de wet.
