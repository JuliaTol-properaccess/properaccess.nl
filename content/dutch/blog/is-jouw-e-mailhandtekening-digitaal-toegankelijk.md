---
title: "Is jouw e-mailhandtekening digitaal toegankelijk?"
date: 2025-06-29
slug: "is-jouw-e-mailhandtekening-digitaal-toegankelijk"
categories: 
  - "tips-en-tools"
  - "webredactie"
description: "Is jouw e-mailhandtekening toegankelijk? Praktische uitleg en tips om afbeeldingen en logo’s correct leesbaar te maken voor schermlezers."
keywords:
  - toegankelijke e-mailhandtekening
  - digitale toegankelijkheid e-mail
  - alternatieve tekst e-mail
aliases:
  - /is-jouw-e-mailhandtekening-digitaal-toegankelijk/
---

Deze week was ik bij de presentatie van Martine Baadenhuijsen ([https://allinclusiveatwork.nl/](https://allinclusiveatwork.nl/)). Zij is blind en vertelde me hoe vaak ze e-mailhandtekeningen tegenkomt die níét toegankelijk zijn.

Denk even aan jouw eigen handtekening.

Staat daar een afbeelding in? Een bedrijfslogo of een profielfoto? Dan is de kans groot dat die afbeelding geen alternatieve tekst heeft.

En weet je wat een schermlezer dan voorleest?

_“signature\_1293438474”_

![](https://properaccess.nl/wp-content/uploads/2025/06/Scherm­afbeelding-2025-06-29-om-10.38.39.png)

Daar word je niet wijzer van.

Goed nieuws: dit is makkelijk op te lossen!

Werk je met Outlook? Volg dan deze stappen:

1\. Ga naar Instellingen → Handtekeningen

2\. Selecteer je handtekening en klik op Bewerken

3\. Klik met de rechtermuisknop op de afbeelding en kies Alternatieve tekst bewerken

4\. Voeg een duidelijke beschrijving toe. **Let op**: bij logo’s neem je de volledige zichtbare tekst op

5\. Klik op Bewaren

Test daarna je handtekening met een schermlezer. Klinkt goed? Mooi!

Met een paar klikken heb je iemands dag net een stukje makkelijker gemaakt.
