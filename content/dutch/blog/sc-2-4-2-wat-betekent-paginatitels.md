---
title: "SC 2.4.2 - Wat betekent “Paginatitels”"
date: 2025-05-18
categories: 
  - "wcag-uitgelegd"
tags: 
  - "2-4-2"
description: "WCAG 2.4.2 vereist dat elke pagina een beschrijvende titel heeft. Lees hoe je goede paginatitels schrijft voor toegankelijkheid en SEO."
---

De titel van een webpagina is vaak het eerste wat mensen zien wanneer ze een nieuw tabblad openen, zoeken in hun browsergeschiedenis of naar een zoekresultaat kijken. Voor mensen die schermlezers gebruiken of meerdere tabbladen open hebben, is een duidelijke en specifieke paginatitel essentieel om te begrijpen waar ze zijn.

Daarom zegt WCAG: **geef elke pagina een duidelijke, beschrijvende titel die de inhoud correct weergeeft**.

Dit heet **2.4.2 Page Titled**.

## Wat wordt er van websites verwacht?

- Elke pagina moet een **beschrijvende titel** hebben die duidelijk maakt wat de inhoud van de pagina is.

- De titel moet kort, maar informatief zijn en de kern van de inhoud samenvatten.

- De titel moet in de **`<title>`**\-tag van de HTML staan, zodat browsers en zoekmachines deze correct kunnen weergeven.

Kort: een goede titel vertelt meteen waar de pagina over gaat.

## Veelgemaakte fouten

- Titels die alleen de naam van de website bevatten zonder context (“Welkom” of “Home”).

- Te lange titels die afgekapt worden in tabbladen en zoekresultaten.

- Titels die niet overeenkomen met de inhoud van de pagina, zoals “Contact” voor een pagina met algemene informatie.

- Geen tekst in het `<title>`-element. Er wordt de URL van de pagina getoond.

## Wat kun je als webredacteur of manager doen?

- **Controleer de titels van al je pagina’s**: Zijn ze beschrijven ze de inhoud goed? Beweeg de muis over het tabbald. Welke informatie wordt getoond?

- **Test met meerdere tabbladen**: Kun je snel de juiste pagina vinden op basis van de titel?

## Samenvatting

Een goede paginatitel maakt je website duidelijker, gebruiksvriendelijker en beter vindbaar. Zorg dat elke pagina een unieke, beschrijvende titel heeft die direct duidelijk maakt waar de pagina over gaat.
