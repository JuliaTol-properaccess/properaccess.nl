---
title: "SC 3.3.1 - Wat betekent \"Foutidentificatie\""
date: 2025-05-18
categories: 
  - "wcag-uitgelegd"
tags: 
  - "3-3-1"
  - "formulier"
description: "WCAG 3.3.1 vereist dat fouten in formulieren duidelijk worden geidentificeerd en beschreven. Lees hoe je goede foutmeldingen schrijft."
---

Iedereen maakt wel eens een fout bij het invullen van een formulier. Maar als je niet duidelijk ziet wat er fout ging, kun je het probleem niet oplossen. Voor mensen met een cognitieve beperking, slechtzienden of gebruikers van schermlezers is dat extra lastig.

Daarom zegt WCAG: als iemand een fout maakt, moet duidelijk worden aangegeven waar de fout zit en wat er mis is.

Dit heet [3.3.1 Foutidentificatie.](https://www.w3.org/WAI/WCAG21/Understanding/error-identification.html)

## Wat wordt er van websites verwacht?

- Bij een fout (bijvoorbeeld een verkeerd ingevuld veld) moet je:  
    - Het foutieve veld aangeven,  
        
    
    - Uitleggen wat er fout is, zodat de gebruiker het kan verbeteren.  
        

Kort gezegd: gebruikers moeten weten wáár de fout is én wat ze moeten doen om het op te lossen.

## Wat is niet verplicht?

- Je hoeft fouten niet automatisch te corrigeren.  
    

- Je hoeft geen uitgebreide uitleg te geven bij hele simpele fouten (bijvoorbeeld als een verplichte checkbox niet is aangevinkt), zolang het maar duidelijk is dat er een fout is.  
    

## Veelgemaakte fouten

- Alleen een rode rand rond het foutveld zonder tekstuele uitleg.  
    

- Een algemene foutmelding bovenaan het formulier ("Er is een fout opgetreden") zonder te zeggen wáár of wat.  
    

- Foutmeldingen die instructies zijn ("Dit veld is verplicht").  
    

- Geen koppeling tussen foutmeldingen en de specifieke invulvelden, waardoor schermlezers de fout niet kunnen aankondigen.  
    

## Wat kun je als webredacteur of manager doen?

- Controleer foutmeldingen: Wordt bij een fout duidelijk aangegeven welk veld het is en wat er mis is? Een goede foutmelding bevat een ontkenning: "Dit veld is niet ingevuld".  
    

- Vraag uitleg: Wordt er in begrijpelijke taal verteld hoe je het kunt oplossen?  
    

- Test formulieren: Maak expres fouten en kijk of je snel ziet wat je moet verbeteren.  
    

- Vraag je webbouwer: Zijn foutmeldingen technisch gekoppeld aan de velden (bijvoorbeeld via aria-describedby), zodat schermlezers ze direct kunnen voorlezen?  
    

## Samenvatting

Fouten maken doet iedereen. Maar een goede website helpt gebruikers om fouten snel te herkennen en eenvoudig te herstellen. Duidelijke foutidentificatie maakt je site toegankelijker en gebruiksvriendelijker voor iedereen.
